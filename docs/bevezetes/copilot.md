---
layout: default
title: GitHub Copilot
parent: Bevezetés
# icon: material/plus-outline
icon: material/code-block-tags # kiegészítő tananyag
---

 




# Coplilot

A GitHub Copilot egy programozást segítő eszköz: [github.com/features/copilot](https://github.com/features/copilot). AI technológiákon alapul, hasonlóan a ChatGPT-hez. Kifejezetten hasznos kezdő programozóknak, de tapsztalt fejlesztőknek is nagy segítség lehet. A GitHub Copilot segítséget nyújt a fejlesztőknek a kód írásában, kiegészítésében és javításában, javaslatokat tesz a kódolási mintákra és struktúrákra, és gyorsabban hozzásegíthet a fejlesztőket a problémák megoldásához.

A GitHub Copilot többféle programozási nyelvet támogat, így segíthet különféle fejlesztési feladatokban, például robotikai fejlesztésben, adatbáziskezelésben, mobilalkalmazás-fejlesztésben és sok más területen.

Az eszköz beépül a fejlesztői környezetekbe, például a Visual Studio Code-ba, és közvetlenül az alkalmazáson belül lehet használni.

Használata alapértelmezetten fizetős, de hallgató hozzáféréssel ingyenes: [education.github.com/benefits](https://education.github.com/benefits?type=student).

![vs code alapok](/ajr/assets/images_common/vscodebasics01.png)
![copilot chat](/ajr/assets/images_common/copilot01.png)

Nézzük meg működés közben a copilot-ot:

![copilot in action](/ajr/assets/images_common/copilot02.gif)


<iframe width="560" height="315" src="https://www.youtube.com/embed/ZfT2CXY5-Dc?si=g3PHKWyJ63N_18xB" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

## GitHub Copilot beszerzése SZE hallgatóknak

A tantárgy teljesítéséhez szinte elengedhetetlen a GitHub Copilot használata. A GitHub Student Developer Pack keretében a hallgatók számára ingyenesen elérhető a GitHub Copilot. A Developer Pack részletei és a regisztráció itt érhető el: [education.github.com/pack](https://education.github.com/pack). Hallgatóként a következő lépésekkel a legegyszerűbb a GitHub Copilot beszerzése:

- Regisztráció Hallgatói Office 365 igénylésre, **@hallgato.sze.hu** email, 5GB OneDrive tárhely, Office Online és Office 365 ProPlus deskop allalmazások járnak hozzá: [office365.sze.hu](https://office365.sze.hu/)
- Github regisztráció *illetve*, amint él **@hallgato.sze.hu** email, második vagy elsődleges email címként beállítani a GitHub fiókban.
- Regisztráció a GitHub Student Developer Pack-ra: [education.github.com/pack](https://education.github.com/pack)
- Pár nap múlva a GitHub Copilot elérhetővé válik a Visual Studio Code-ban. Az extension-ök között kereshető a Copilot, a Copilot chat, csak be kell jelentkezni a VS code GitHub fiókba.